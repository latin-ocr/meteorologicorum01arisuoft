PRAEFATIO. XXXV

quin me plagulas corrigentem fugerint huius modi errores
nullus dubito: et benignior quisque iudex, quinon ignorat
solam solius hac in re non sufficere diligentiam animique
attentionem, veniam precanti mihi non denegabit. Monen-
dum praeterea, ut cum fere constanter usus sim Strabonis
editione Almeloveeniana, nesciam qua mea factum sit incu-
ria, ut interdum Casaubonianae in margine enotatas paginas
laudaverim. Simile quiddam accidit in Plutarchi locis
adferendis, cuius quod modo Wyttenb achii, modo Hut-
tenii‚ modo Reiskii‚ in Placitis philosophorum inter-
dum etiam (versus finem potissimum) Corsinii editionem
laudavi, haud mea profecto erat culpa. Et omnino, cum
editionum paginae nullum alium in finem a me sint adscri-
ptae, nisi ut error in libri et capitis indicibus fortasse com-
missus citius corrigi possit, non magni sane interest, utrum
hanc an illam laudaverim editionem. Multum operae eo
impendi, ut omnes quotquot aliorum scriptorum locos ad-
ferendos censerem, ipse compararem, quod ubique alias
factum non nisi tunc omissum est interdum, cum quo ex
fonte talis fluxerit laudatio, a me indicatum est.

Quomodo acciderit, ut tantam addendorum ac corrigen-
dorum copiam, quasi curas posteriores, in fine voluminis
adiiciendam censuerim, facile est explicatu. Etenim loci,
quo liber impressus est, distantia fecit, ut operarum com-
plures me non animadvertente remanserint errores: tempo—
ris diuturnitas, cum praeterlapsi anni initio iamiam imprimi
coeptum sit opus, ut inter legendum haud pauca sane sese
ultro mibi obtulerint, quae opiniones meas aut firmarent
aut inverterent. Quae si silentio transiissem neque aliorum
neque mei ipsius causam bene egisse iudicarer. Nonnulla
indici graeco in fine alterius voluminis inserenda censui.
Si quid praeterea aut mea aut aliorum culpa peccatum-est,
id imbecillitati humanae condonetur. Quamvis enim bene
intelligam, non satis esse voluisse ac melius saepenumero
fecisse aliquem, si non voluisset: aliquid tamen pretii
etiam illud habet, si non in unius cuiusvis stadii flexu ad
metas haesimus.

