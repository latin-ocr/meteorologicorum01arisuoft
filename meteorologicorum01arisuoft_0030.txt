XXVI PRAEFATIO.

venirent emendatissima. Id ita sit necne, sunt mihi
gravissimi testes tota fere Italia et praecipue Venetiis
Thomas Anglicus homo et graece et latine peritissimus,
praecellensque in doctrinarum omnium disciplinis. Et
Gabriel meus, Brassicellae natus, vir impense doctus,
ac rei litterariae censor acerrimus, alterque Quintilius.
Iustinus etiam Corcyraeus miro ingenio adolescens, grae-
ceque sane eruditus. Ferrariae vero Nicolaus Leonice-
nus et Laurentius Maiolus Genuensis, quorum alter phi-
losophorum aetatis nostrae medicorumque omnium facile
princeps, librorum Aristotelis quos ipse haberet mihi
copiam humanissime fecit: alter «praestanti vir ingenio
et maturo iudicio ac omnibus bonis artibus praedituS,
omnes prope Aristotelis libros summa cura summoque
studio contulit cum libris Leoniceni nostri meo rogatu.
Idem et ipse Venetiis accuratissime feci, non sine adiu—
mento virorum doctorum, qui et Venetiis sunt et Patavii.
Quamquam minus fieri potuit, ne quid his libris deside-
raretur, quod non mea quidem culpa factum est, (nam
hoc vere queo dicere, quicquid meo labore formis ex-
cuditur ipsis exemplaribus longe correctius, ac magis
perfectum exire ex aedibus nostris) verum tum hominum,
qui ante nos fuerunt, tum edacium temporum, quae tan-
dem cuncta immutant, consumunt, abolent.

2. Editio Camotiana (Cam.) apud Aldi filios, Ve-
netiis 1551 —1552 sex voluminibus comprehendit omnia
Aristotelis opera. Meteorologica continentur volumine
secundo, inde a pag. 331 —438. Varias lectiones inde
multa cum diligentia excerpsimus, quamvis idem iam fe-
cerit Sylburgius‚ quem plura tamen fugisse hic illic

demonstravimus.

3. Editiones Basileenses.
a. (Er.) Basil. 1531 fol. apud Ioannem Bebellium:
Ἀριστοτέλους ἅπαντα. Aristotelis, summi semper viri,
et iu quem unum vim seram universa contulisse natura

 

