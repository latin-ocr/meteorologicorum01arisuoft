PRAEFATIO. p ΧΧΧΙΙΙ

repetita (Vl, 8. p. 150- 152),Υ innumera fallere (Vll, 9.
p. 178—180), qua in re demonstranda admodum ridiculum
sese praestitit Gassendus, innumera contradicere (VIII,
6. p. 199-200)‚ quo, ut exemplum ineptiarum afferam,
pertinere ait, quod I, 3, terram sphaericam praedicet, ΙΙ, 1
contra septentrionales plagas esse eminentiores contendat.
Sed iam satis: virum enim non mediocriter· doctum neque
minime in caeteris ineptum‚' caecum abripuit odium non
adversus Aristotelem, sed adversus Scholasticos, quorum
doctrinam cum magistro casuram esse sperabat, cum alia
prorsus ineunda esset via, scilicet exponendi, magistrum
prorsus alia docere, quam qui discipulos eius sese autu-
marent.—- Quo vix ullum Aristotelis interpretem hucusque
usum esse arbitror, opus Conradi Gessneri Tigurini
philosophi et medici clarissimi, physicarum meditationum,
adnotationum et scholiorum libros quinque continens, qui
tum recens ex vari-is Gessnerianae diligentiae relictis
schedis collecti, methodice dispositi ct conscripti per Cas-
parum Wolphium Tigurinum Medicum in lucem prodiere
Tiguri 1586 uno vol. fol. in usus nostros advocare non
dubitavimus. — Quamvis multa contineat, pro illius aevi
cogitandi ac philosophandi ratione paulo abstrusiora, unde
vix aliquis hodie fructum queat concipere, insunt tamen et
alia, quae praesertim ad libros de meteoris, quorum quar-
tum cum libris de generatione et interitu connectendum
censuit, sed tamen ita, ut nostrae sententiae in altero vo-
lumine exponendae non refragetur, ad libros de anima et
quae parva naturalia vocantur, spectant. Insunt praesertim
scholia quaedam, aut ex graecis interpretibus, Alexandro,
Olympiodoro, Ioanne Grammatico, Themistio, Simplicio
collecta aut emendandi rationes proponentia pro lectionibus
editionis Isengrinii (Bas. c.) et versionum Alcyonii et Pe-
rionii. Quorum multa nunc etiam utilitate non prorsus
carere videbis. Nec non minime ineptae sunt adnotatio-
num nonnullae, quae ad sententiam auctoris enucleandam
magis spectant, quam ad verborum integritatem restituen-

*itit

