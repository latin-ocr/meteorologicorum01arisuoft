Vl PRAEFATIO.

*paulo post acturi sumus, tum veterum editionum, quae

nunquam satis accurate neque in his libris neque in reli-
quis Aristotelicis comparatae sunt, rationem haberem et
critici partes agerem: sed neque physici negligerem omnia-
que afferrem illa, quae in librorum, de quibus agimus,
explanatione lucis aliquid praebere possent. Cuius cum
primam partem iam divulgamus, in qua priores duo libri
cum commentariis tum graecis tum nostris continentur,
plura sunt quae monenda nobis videntur, idcircoque age-
mus tum de auctore libri, quem nos quidem Aristotelem
esse censemus, tum de duplici eius recensione, quam agno-
visse nobis videmur: deinde de codicibus ac editionibus,
quorum ope graeca verba denuo constituere conati sumus,
denique de graecis latinisque, veteribus ac recentioribus
interpretibus. Restant alia, quae in altero volumine expo-
nenda censuimus, dissertatio de quarto libro, deque nexu,
qui inter hosce libros ac reliqua Aristotelis physica scri-
pta intercedat.

§. I. Utrum Meteorologica ab Aristotele
scripta sint, necne?

Nota est, quam ‘Strabo ¹) et Plutarchus 2) nobis
tradidere de fatis Aristotelicorum librorum narrationem,
qui cum ex Theophrasti testamento ³) ad Neleum Sce-
psium pervenissent, situ et squalore vitiati diuque ‘neglecti
in cavis essent servati, ne a Ptolemaeis A„egypti regibus
auferrentur, donec emisset eos Apellico Teius ⁴),
cuius ex bibliotheca a Sylla Athenis Romam essent de-
lati. Qua de re cum plures exposuissent viri docti, inter

 

Φ

1) XIII. p. 906 C sqq Atm. 608 Cas. 384 Sieb·
2) Syll. c. 26. p. 468 A. [francof.

3) Diogen. Lae'rt. V, 52.

4) Athen. V. p. 214 F..

ἿἿΗΙἿ 4 -ι

 

